<!DOCTYPE html>
<html xmlns="http://www.w3.org/1999/xhtml" class="story"><head><meta http-equiv="Content-Type" content="text/html; charset=utf-8">
<meta charset="utf-8"></meta><link rel="stylesheet" href="../../../../map/leaflet.css"></link><link rel="stylesheet" href="../../../../font.css"></link><link rel="stylesheet" href="../../../index.css"></link><script src="../../../../map/leaflet.js"></script><title>Antikvaribārs “Bānūzis” (Tikšanās ar Lastādiju)
          </title><meta property="og:url" content="https://t17.lv/lastadija/lv/stasts/banuzis/"></meta><meta property="og:type" content="place"></meta><meta property="fb:app_id" content="716860265144744"></meta><meta property="og:locale" content="lv_LV"></meta><meta property="og:title" content="Antikvaribārs “Bānūzis”"></meta><meta property="og:description" content='Vieta, kas ļauj tās apmeklētājiem iepazīt aizgājušo laiku artefaktus un veldzēties taustāmās atmiņās. Tieši niansēs slēpjas šī antikvariāta šarms, un vislabāk to var atklāt nesteidzīgi malkojot namatēva sarūpētos dzērienus un iesaistoties improvizētā stāstu programmā pie bāra letes. Ar saimniekiem esam vienisprātis - "Bānūzim" “zīmējas spoža nākotne”.'></meta><meta property="og:image" content="https://t17.lv/lastadija/lv/stasts/banuzis/banner.png"></meta><meta property="og:image:width" content="1200"></meta><meta property="og:image:height" content="630"></meta><meta property="place:location:latitude" content="56.9432628"></meta><meta property="place:location:longitude" content="24.1243507"></meta></head><body><script>
            window.fbAsyncInit = function() {
              FB.init({
                appId      : '716860265144744',
                xfbml      : true,
                version    : 'v2.8'
              });
              FB.AppEvents.logPageView();
              var params = {};
              params[FB.AppEvents.ParameterNames.CONTENT_ID] = "banuzis";
              FB.AppEvents.logEvent("View place", null, params);
            };
          
            (function(d, s, id){
               var js, fjs = d.getElementsByTagName(s)[0];
               if (d.getElementById(id)) {return;}
               js = d.createElement(s); js.id = id;
               js.src = "//connect.facebook.net/lv_LV/sdk.js";
               fjs.parentNode.insertBefore(js, fjs);
             }(document, 'script', 'facebook-jssdk'));
          </script><header><h1><a href="../..">◂ Tikšanās ar Lastādiju</a></h1></header><article data-coords="56.9432628, 24.1243507"><h3><span id="index">11</span>.  Antikvaribārs “Bānūzis”</h3><section class="map" id="mapelement"></section><p class="snippet">Vieta, kas ļauj tās apmeklētājiem iepazīt aizgājušo laiku artefaktus un veldzēties taustāmās atmiņās. Tieši niansēs slēpjas šī antikvariāta šarms, un vislabāk to var atklāt nesteidzīgi malkojot namatēva sarūpētos dzērienus un iesaistoties improvizētā stāstu programmā pie bāra letes. Ar saimniekiem esam vienisprātis - "Bānūzim" “zīmējas spoža nākotne”.</p>Pāris soļu attālumā no Latvijas Zinātņu akadēmijas monumentālā korpusa un Centrāltirgus ļaužu masām, aromātu slāņiem un valodu kņadas atrodas viens no apkaimes dārgakmeņiem – antikvaribārs Bānūzis. Bānūzis zem viena jumta apvieno rūpīgi atlasītus aizgājušo laiku dārgumus, un operē kā antikvariāts, reizē ļaujot apmeklētājiem nesteidzīgi malkot dzērienus bāra gaisotnē. Paši saimnieki uzsver, ka internets klusē par līdzīgiem nodibinājumiem citviet, tādēļ var droši apgalvot, ka Bānūzis skrien laikam pa priekšu, vienlaikus lolojot vēstures artefaktus un ļaujot pagātnei atdzimt.

Antīki pulksteņi, senas fotogrāfijas, padomju ēras rotaļlietas un filmu plakāti ir tikai neliela daļa no plašā priekšmetu klāsta. Strikti novilktu konceptuālu robežu trūkums priekšmetu atlasē ir viens no iestādījuma lielākajiem plusiem – saimnieki ir atvērti dažādībai kolekcijā un seko sirdsbalsij, personīgām estētikas vadlīnijām un rūpīgai kvalitātes un autentiskuma pārbaudei, pieņemot priekšmetus un piedāvājot tos Bānūža viesiem. Iesaku ieklausīties aizraujošos namatēva stāstos par dažādo priekšmetu izcelsmi pie karstas tējas krūzes rudenīgā pēcpusdienā – tieši niansēs slēpjas Bānūža šarms, un tās vislabāk iepazīt prasmīga gida pavadībā.

Iepriecinot apkaimes iedzīvotājus un viesus, Bānūža namatēvi pārliecinoši apliecina, ka viņiem azotē ir daudz radošu ideju, kam drīzumā lemts ieraudzīt dienas gaismu. Citējot saimniekus, jāsaka, ka Bānūzim zīmējas spoža nākotne!<nav><span class="prev"><span class="arrow">←</span> <a href="../jesusbaznica">Rīgas Jēzus baznīca</a></span><span class="next"><a href="../janus">Grāmatnīca “Janus”</a> <span class="arrow">→</span></span></nav><div class="fb-like" data-layout="button_count" data-action="like" data-size="large" data-show-faces="true" data-share="true"></div></article><script src="../../../stasts.js"></script></body></html>

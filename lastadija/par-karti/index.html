<!doctype html>
<meta charset=utf-8>
<link rel=stylesheet href=index.css?1>
<link rel=stylesheet href=../../font.css>
<title>Par Tikšanās ar Lastādiju</title>
<article>
<p>
<b>Tikšanās ar Lastādiju</b> ir aicinājums tuvāk un personiskāk iepazīties ar šo apkaimi, atklājot tās cilvēciskos vaibstus un raksturu. Kartē Lastādijas tēls atklājas kā cilvēku stāstu un pieredzes kolāža, ko kartes lietotājs var piedzīvot arī pats, dodoties pastaigā un iepazīstot aprakstītās vietas.
<p>
Bet kas ir Lastādija? Kartes nosaukumā apspēlēts viens no apkaimes senākajiem vietvārdiem (rakstos no 1348.g.), kas norāda uz Lastādiju kā dzīvīgu tirdzniecības un prēču pārkraušanas vietu. Šodien esam to iezīmējuši kā teritoriju starp Daugavu, Lāčplēša ielu un dzelzceļu. Lastādija ir skanīgs, bet mūsdienās maz zināms apkaimes nosaukums &ndash; iespējams, tieši tāpēc piemērots, lai no jauna atklātu vienu no Maskavas forštates nezināmajām pusēm.
<p>
  Tāpat kā Rīga, karte nekad nav gatava. Šobrīd atzīmēto vietu saraksts noteikti ir papildināms un visdrīzāk arī nebeidzams &ndash; katra vieta pilsētā ir apdzīvota ar stāstiem. Stāstu karte "Tikšanās ar Lastādiju" veidota 2016. gada rudenī, biedrībai Free Riga sadarbojoties ar Latvijas Universitātes antropoloģijas studentiem. Kartes pamatā ir tikšanās ar cilvēkiem, kas tepat tuvumā strādā, dzīvo un pavada savu ikdienu. Arī Tu vari papildināt karti ar savu stāstu - Iesniegt stāstu.

<p>"Tikšanās ar Lastādiju" ir viens no Free Riga <a href="/">T17 rezidences</a> projektiem. Apkaimes kartes platformu izveidoja un attīstīja T17 rezidenti Ieva, Mikaels un Jāzeps. Kartes veidotājus vieno interese par to, kā apkārtējā vide un tāda vienkārša lieta kā pastaiga var ietekmēt mūsu uztveri un saikni ar cilvēkiem mums apkārt. Gatavojot “Tikšanos ar Lastādiju”, paši to arī izjutām &ndash; tuvāka vietējo kafejnīcu, veikaliņu un citu vietu iepazīšana apkaimi kopumā padarījusi daudz aptveramāku un pieejamāku.
  
</article>
<div class=people>
  <img src=ieva2.jpg>
  <div><b>Ieva Lange</b><br>Producer</div>
  <img src=jazeps.jpg>
  <div><b>Jāzeps Bikše</b><br>Producer</div>
  <img src=mikael.jpg>
  <div><b>Mikael Brockman</b><br>Layout, web</div>
</div>

<footer>
<a href="..">Atpakaļ uz karti</a>

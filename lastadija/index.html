<!DOCTYPE html>
<html xmlns="http://www.w3.org/1999/xhtml" class="tiksanas"><head><meta http-equiv="Content-Type" content="text/html; charset=utf-8">
<meta charset="utf-8"></meta><link rel="stylesheet" href="../map/leaflet.css"></link><link rel="stylesheet" href="../font.css"></link><link rel="stylesheet" href="index.css"></link><script src="../map/leaflet.js"></script><title>Tikšanās ar Lastādiju</title></head><body><section class="left-column map-width"><header><div class="map-width"><h1>Tikšanās ar Lastādiju</h1><h2>
                veidoja
                <a href="https://www.facebook.com/FREERIGA/"><b>Free Riga</b></a>,
                <a href="http://t17.lv"><b>T17</b></a>
                un
                <b>LU antropoloģijas studenti</b></h2></div></header><aside>
            Vai pazīsti apkaimi aiz Centrāltirgus jeb tuvējo Maskačku? Ar īpašu karti aicinām uz “Tikšanos ar Lastādiju” - Rīgās senāko priekšpilsētu. Kartē apkopoti 25 apkaimei raksturīgu vietu apraksti, kas radīti sarunās ar cilvēkiem, kas šeit dzīvo, strādā un pavada savu ikdienu.
          </aside><div class="map" id="mapelement"></div></section><section class="right-column"><nav><a href="par-karti">par karti</a><a id="submitlink" href="papildinat-karti">iesniegt stāstu</a></nav><ul class="stories"><li class="place" data-coords="56.94201775, 24.1210603466947" data-has-story="false" data-id="p11"><h3><span class="number-container"><span class="number">1</span></span><span class="name-container"><a class="name" href="stasts/p11.html" target="_blank">Free Riga Puškina ielā (P11)</a></span></h3><p class="summary">Bijusī Rīgas Dzirnavnieka fabrikas katlu māja un ofiss, kas pēc gadiem ilgas aizmirstības lēnām pārvērtusies par vietējo sociālo un kultūras aktivitāšu centru. Šeit dienām (un naktīm) strādā dažādi mākslinieki un organizācijas. Un runā, ka māja ir atvērta arī kaimiņiem, kas meklē vietu, kur pulcēties un pavadīt laiku.</p></li><li class="place" data-coords="56.942117, 24.119644" data-has-story="true" data-id="deficits"><h3><span class="number-container"><span class="number">2</span></span><span class="name-container"><a class="name" href="stasts/deficits.html" target="_blank"><b>"Deficīts"</b></a></span></h3><p class="summary">
      Pazudušo mīļlietiņu “Nārnijas skapis”, kur saplūst padomju pasaules mantojums un maģiski vecmāmiņu, kolekcionāru un, jo īpaši, kaķumīļu dārgumi. Kur vēl Rīgā vienuviet atrast mazu kurpīšu un porcelāna leļļu kolekciju, antīku preču maiņas punktu, pašataisītas rotaslietas, mugursomas ar kaķu sejām un romantisku gleznu reprodukcijas kaķu veidolā?
    </p></li><li class="place" data-coords="56.945681, 24.131111" data-has-story="true" data-id="abrenes"><h3><span class="number-container"><span class="number">3</span></span><span class="name-container"><a class="name" href="stasts/abrenes.html" target="_blank"><b>Abrenes ielas pieturvieta</b></a></span></h3><p class="summary">Abrenes ielas galapunkts lieliski ilustrē metaforu par transportu satiksmi kā pilsētas asinsriti. Galapunkts kalpo kā sirds, kas palīdz dzīt asinis uz priekšu – šoferīši atpūšas, nomaina cits citu un turpina transporta plūsmu, no jauna uzņemot cilvēkus un nogādājot viņus uz saviem mērķiem. Atceļā no tirgus, iekāpjot pieturu pirms galapunkta un braucot līdz Abrenes ielai, ir iespēja garantēt, ka mājupceļā nebūs jāstāv kājās ar iepirkumu maisiņiem.</p></li><li class="place" data-coords="56.94313055, 24.1220223898022" data-has-story="false" data-id="zinatnu"><h3><span class="number-container"><span class="number">4</span></span><span class="name-container"><a class="name" href="stasts/zinatnu.html" target="_blank">Latvijas Zinātņu аkadēmija</a></span></h3><p class="summary">Latvijas Zinātņu akadēmija – padomju laika šarms bijušajā kolhoznieku namā jūtams vēl šobaltdien. Zinātņu akadēmija mūsdienās uzņem ne tikai zinātniekus. To labi var redzēt pusdienlaikā Zinātņua akadēmijas ēdnīcā. Akadēmija ir darba vieta grāmatvežiem, redaktoriem, dziedniekiem un skolotājiem. Te kādreiz glabājās Dainu skapis, bet tagad telpas kļuvušas par krāsainu kapitālisma dzītu profesiju rasolu.</p></li><li class="place" data-coords="56.941921, 24.119300" data-has-story="false" data-id="kurpnieka"><h3><span class="number-container"><span class="number">5</span></span><span class="name-container"><a class="name" href="stasts/kurpnieka.html" target="_blank">Kurpnieka darbnīca</a></span></h3><p class="summary">Runā, ka apkaimē un, iespējams, Rīgā labākā un izdevīgākā kurpnieka darbnīca!</p></li><li class="place" data-coords="56.942063, 24.118892" data-has-story="true" data-id="gaizins"><h3><span class="number-container"><span class="number">6</span></span><span class="name-container"><a class="name" href="stasts/gaizins.html" target="_blank"><b>Sarkanā Krusta sociālais centrs “Gaiziņš”</b></a></span></h3><p class="summary">Dzeltenajā ēkā pie Centrāltirgus patvērumu un atbalstu rod cilvēki ar visdažādākajiem dzīvesstāstiem. Cits nāk pēc siltiem ziemas zābakiem vai pārtikas paciņas, cits izgulēt vakardienas reibumu, vēl kāds saņemt padomu un kādu uzmundrinošu vārdu. Ikdiena šeit ir krāsaina, bet, lai kādu dzīves ceļu ikviens no šejienes iemītniekiem būtu mērojis, visus vieno vēlme būt noderīgiem un pieņemtiem.</p></li><li class="place" data-coords="56.945419, 24.119448" data-has-story="true" data-id="gogola-tunelis"><h3><span class="number-container"><span class="number">7</span></span><span class="name-container"><a class="name" href="stasts/gogola-tunelis.html" target="_blank"><b>Pazemes gājēju tunelis zem Gogoļa ielas</b></a></span></h3><p class="summary">Vieta, kurai ik dienas cauri izskrien simtiem cilvēku, acis pat nepaceļot. Taču, ja uz mirkli apstājas un paraugās apkārt, var ieraudzīt “visas Latvijas sabiedrības krāsas”, sākot ar steigas pārņemtiem studentiem un beidzot ar ielu muzikantiem un pensionāriem, kas tirgo pašu adītas vilnas zeķes. Tunelis lielākajai daļai cilvēku nodrošina ērtāku un drošāku pārvietošanos, bet dažiem tā ir vieta, kur nopelnīt trūkstošo centu maizītei vai patverties no sliktiem laika apstākļiem.</p></li><li class="place" data-coords="56.94361015, 24.124514290738" data-has-story="true" data-id="organza"><h3><span class="number-container"><span class="number">8</span></span><span class="name-container"><a class="name" href="stasts/organza.html" target="_blank"><b>SIA "Organza" audumu veikals</b></a></span></h3><p class="summary">Veca ķieģeļu siena ar askētisku norādi „Audumi” ved uz veikalu garāmgājējiem nepamanāmā vietā, tomēr pēc pārdevējas teiktā veikalu iecienījuši jaunie dizaineri, un tam nekad nav bijusi vajadzīga īpaša reklāma. Te ienākot, ielas neomulību nomaina veikalā esošā miera un vienkāršības sajūta.</p></li><li class="place" data-coords="56.9418, 24.122648" data-has-story="false" data-id="lunchbox"><h3><span class="number-container"><span class="number">9</span></span><span class="name-container"><a class="name" href="stasts/lunchbox.html" target="_blank">Lunchbox</a></span></h3><p class="summary">Jauna vietiņa ar izdevīgu pusdienu piedāvājumu, ko saimnieks tiešsaistē pārrauga no sava kabineta tuvējā augstceltnē.</p></li><li class="place" data-coords="56.94162, 24.1235" data-has-story="true" data-id="jesusbaznica"><h3><span class="number-container"><span class="number">10</span></span><span class="name-container"><a class="name" href="stasts/jesusbaznica.html" target="_blank"><b>Rīgas Jēzus baznīca</b></a></span></h3><p class="summary">Gandrīz 400 gadu ir pagājuši, pilsētas robežas ir mainījušās, bet dievnams tur turpina stāvēt, nemainīgi piederot luteriskajai draudzei, tikai šobrīd jau citā – savā ceturtajā veidolā, kā lielākā koka baznīca Latvijā. Te senioru smaidi mijas ar mazu bērnu čalām. “Es te nācu un nākšu. Šī ir visskaistākā baznīca. Svēta vieta.”  Tā par šo vietu izsakās baznīcā sastapta ļoti cienījama vecuma kundze.</p></li><li class="place" data-coords="56.9432628, 24.1243507" data-has-story="true" data-id="banuzis"><h3><span class="number-container"><span class="number">11</span></span><span class="name-container"><a class="name" href="stasts/banuzis.html" target="_blank"><b>Antikvaribārs “Bānūzis”</b></a></span></h3><p class="summary">Vieta, kas ļauj tās apmeklētājiem iepazīt aizgājušo laiku artefaktus un veldzēties taustāmās atmiņās. Tieši niansēs slēpjas šī antikvariāta šarms, un vislabāk to var atklāt nesteidzīgi malkojot namatēva sarūpētos dzērienus un iesaistoties improvizētā stāstu programmā pie bāra letes. Ar saimniekiem esam vienisprātis - "Bānūzim" “zīmējas spoža nākotne”.</p></li><li class="place" data-coords="56.94140, 24.12273" data-has-story="true" data-id="janus"><h3><span class="number-container"><span class="number">12</span></span><span class="name-container"><a class="name" href="stasts/janus.html" target="_blank"><b>Grāmatnīca “Janus”</b></a></span></h3><p class="summary">Liels veikals, kas slēpjas mazas un vienkāršas koka mājiņas aizsegā. Tajā var pavadīt pat pusi dienas, iepazīstoties ar jaunāko krievu literatūru vai savu nākamā gada horoskopu. Pārdevējas šajā veikalā dažkārt ieņem gluži vai psihologa lomu, palīdzot cilvēkiem atrast to, ko viņi meklē.</p></li><li class="place" data-coords="56.942451, 24.126339" data-has-story="true" data-id="sinagogas-memorials"><h3><span class="number-container"><span class="number">13</span></span><span class="name-container"><a class="name" href="stasts/sinagogas-memorials.html" target="_blank"><b>Rīgas Lielās Horālās sinagogas memoriāls</b></a></span></h3><p class="summary">Memoriāls, kurā esošie objekti, vienlaikus pieminot nāvi un dzīvību, ir pretstatā viens otram. Automašīnu troksnis un ebreju glābēju vārdi šeit skan skaļāk par upuru kliedzieniem. “Dzīve iet uz priekšu,” iepazīstinot ar memoriālu, atgādina vietējais rabīns un piedāvā iepazīties ar viņa kabinetā esošajām grāmatām par ebreju iznīcināšanu Latvijā.</p></li><li class="place" data-coords="56.940723, 24.117702" data-has-story="true" data-id="igo"><h3><span class="number-container"><span class="number">14</span></span><span class="name-container"><a class="name" href="stasts/igo.html" target="_blank"><b>"Igo. Akcents personībai"</b></a></span></h3><p class="summary">No skata necila vienstāva māja patukšās Turgeņeva ielas pašā galā. Māju ieņēmusi radoša komanda, lai dienas gaismu ieraudzītu dažādi mūziķa Igo Fomina radīti dizaina priekšmeti. Šī mājīgā darbnīca ieved pilnīgā Igo pasaulē, kur rodamas visas viņa mākslinieciskās izpausmes vienuviet. "Igo. Akcents personībai" ir pavisam jauns iemītnieks šajā kvartālā, kas rada citādu un kontrastējošu apkaimes tēlu.</p></li><li class="place" data-coords="56.94205, 24.123442" data-has-story="false" data-id="hanza"><h3><span class="number-container"><span class="number">15</span></span><span class="name-container"><a class="name" href="stasts/hanza.html" target="_blank">Hanza Hotel</a></span></h3><p class="summary">Neliela trīs zvaigžņu viesnīca, kas varbūt atrodas un varbūt neatrodas Maskačkā.</p></li><li class="place" data-coords="56.942560, 24.115759" data-has-story="false" data-id="ugunsdzeseju"><h3><span class="number-container"><span class="number">16</span></span><span class="name-container"><a class="name" href="stasts/ugunsdzeseju.html" target="_blank">Ugunsdzēsēju depo</a></span></h3><p class="summary">Priecīgi par apmeklētājiem, kuriem nekas nedeg, ugunsdzēsēji ir pretimnākoši, laipni un labi jūt cilvēkus.</p></li><li class="place" data-coords="56.939676, 24.124602" data-has-story="true" data-id="rozmarins"><h3><span class="number-container"><span class="number">17</span></span><span class="name-container"><a class="name" href="stasts/rozmarins.html" target="_blank"><b>Kafejnīca “Rozmarīns”</b></a></span></h3><p class="summary"> Pēc nosaukuma nepateiksi, ka šīs kafejnīcas interjerā dominē doriskās un joniskās grieķu kolonnas. “Rozmarīns” ir vieta ar attieksmi, to atklās katrs vērīgs apmeklētājs. Klusā rītā stāvot pie letes, no virtuves dzirdamas pavāru un konditoru dzīvīgās sarunas. Pati saimniece saka, ja cilvēks vēloties paēst, viņam te vienmēr tiks kaut kas pasniegts - kartupeļi ar rozmarīnu, piemēram.</p></li><li class="place" data-coords="56.943945, 24.116780" data-has-story="true" data-id="centraltirgus"><h3><span class="number-container"><span class="number">18</span></span><span class="name-container"><a class="name" href="stasts/centraltirgus.html" target="_blank"><b>Centrāltirgus</b></a></span></h3><p class="summary">Starp pieciem pārbūvētiem cepelīnu angāriem ik dienu mutuļo garšas, smaržas un cilvēku pūļi, kas zina, kur, kas un par cik atrodams. Te ir sava pašsaprotama kārtība, pārdevējiem balsis skaļas un cenas - tikai tās labākās. Katrai precei beigu beigās atrodas savs pircējs - gan kontrabandas cigaretēm un tūristu suvenīriem, gan Ogrē audzētajām puķēm, ko katru rītu puķu pārdevējas uz tirgu ved ar vilcienu.</p></li><li class="place" data-coords="56.943944, 24.122906" data-has-story="false" data-id="vissvetas"><h3><span class="number-container"><span class="number">19</span></span><span class="name-container"><a class="name" href="stasts/vissvetas.html" target="_blank">Vissvētās Dievmātes Pasludināšanas pareizticīgo baznīca</a></span></h3><p class="summary">Pāri ielai pie policijas iecirkņa ēkas Gogoļa un Turgeņeva ielu krustojumā sēž vīrs un vēro putniņus. Viņš te nāk “katru dienu - desmit gadus jau”. Pareizticīgo krusts uztetovēts uz vidējā pirksta, vīrietis apliecina, ka brīvdienās cilvēku nāk maz. “Bet svētku dienās, jā – tad gan nāk.” Otrpus ielai baznīcas darbiniece gan par apmeklētāju daudzumu nesūdzas. Un nākot ne tikai pareizticīgie, bet arī luterāņi un katoļi. “Jo viņiem sveces tur savās baznīcās likt nav kur, un pasūtīt lūgšanas par drošību un veselību viņi nevar. Tāpēc viņi nāk šeit. Citās baznīcās tā neļauj, bet pie mums ļauj. Vot tā!”</p></li><li class="place" data-coords="56.9416366, 24.116552" data-has-story="false" data-id="spikeri"><h3><span class="number-container"><span class="number">20</span></span><span class="name-container"><a class="name" href="stasts/spikeri.html" target="_blank">Spīķeri</a></span></h3><p class="summary">Dažu gadu laikā šis sākotnēji maz zināmais kultūrpunkts ir daudz mainījies un attīstijies. Gadsimtu senās spīķeru noliktavas no omulīgā subkultūru nostūra pārveidojušās par ģimenei draudzīgu vietiņu, kur bērni un jaunieši var izklaidēties labiekārtotajā laukumā, bet vecāki pavadīt laiku kafejnīcās un salonos. Tāpat šeit joprojām mājo kritiskie un laikmetīgie teātra uzvedumi no Dirty Deal Teatro.</p></li><li class="place" data-coords="56.942118, 24.122880" data-has-story="false" data-id="nailsmile"><h3><span class="number-container"><span class="number">21</span></span><span class="name-container"><a class="name" href="stasts/nailsmile.html" target="_blank">Nail Smile</a></span></h3><p class="summary">Krustojumā esošs frizētavu-skaistumkopšanas salonu pāris ieintriģē ar pašu neapzināto vienotību. Ar pieticību un atrunām pārdevēja saka, ka par apkārtnē notiekošo neko nezina. Tomēr frizierītes pulcina rīdziniekus no visām pilsētas malām, vienlaicīgi radot teju nemanāmu, tomēr rajonu spilgti raksturojošu iespaidu par krievu-latviešu līdzāspastāvēšanu.</p></li><li class="place" data-coords="56.942356, 24.121587" data-has-story="false" data-id="sviestapika"><h3><span class="number-container"><span class="number">22</span></span><span class="name-container"><a class="name" href="stasts/sviestapika.html" target="_blank">Kafejnīca “Sviesta pika”</a></span></h3><p class="summary">Aiz privātas autostāvvietas uz Elijas un Puškina ielas stūra, kuru gadiem pārvalda tas pats uzraugs, atrodas kafejnīca "Sviesta pika", ko īpaši iecienījuši autoskolu instruktori. "Sviesta pikā" var ieskriet pēc zupas, kafijas un pusdienu piedāvājuma - ir izvēle starp soļanku un mājas soļanku.</p></li><li class="place" data-coords="56.9426784, 24.1290677060562" data-has-story="true" data-id="latgalite"><h3><span class="number-container"><span class="number">23</span></span><span class="name-container"><a class="name" href="stasts/latgalite.html" target="_blank"><b>"Latgalīte"</b></a></span></h3><p class="summary">No skaidu plāksnēm un plastmasas plēvēm būvētās paralēlajās realitātēs birokrātijai ir pārāk auksti. Savas dzīves karaļi jums sagādās visu - no akumulatora lādētāja līdz vientuļa zaldāta dienasgrāmatai. ''Tā jau mums viss ir labi, un narkomānu te nav,'' viņš bilst un noslauka biksēs no rokām pilošo motoreļļu.</p></li><li class="place" data-coords="56.9401, 24.127702" data-has-story="false" data-id="apgerbu-veikals"><h3><span class="number-container"><span class="number">24</span></span><span class="name-container"><a class="name" href="stasts/apgerbu-veikals.html" target="_blank">Apģērbu veikals</a></span></h3><p class="summary">Kādreiz šeit strādāja bārs, kur vietējie pēc iedzeršanas gāja “pār ielas ēst šašliku”, un ar apaļiem vēderiem čāpoja atpakaļ. Tā stāsta iedzīvotāji, kuri vel joprojām ienāk aplūkot bijušās, iemīļotās “розoвые стены”. Tagad šeit cilvēku balsis ir aizvietotas ar nemitīgu džinsu šķirošanu. Drēbes šeit ir uzticamas un, galvenais, lētas, jo “laiki diemžēl paliek arvien grūtāki”.</p></li><li class="place" data-coords="56.94231505, 24.1201374242082" data-has-story="false" data-id="t17"><h3><span class="number-container"><span class="number">25</span></span><span class="name-container"><a class="name" href="stasts/t17.html" target="_blank">Free Riga Turgeņeva ielas rezidence (T17)</a></span></h3><p class="summary">Neuzkrītoša, teju 200 gadus veca divstāvu dzīvojamā ēka. Mājas otrais stāvs pēc pieciem tukšiem gadiem ir ieguvis otro elpu - tur tagad apmetušies Free Riga rezidenti. Kaimiņu uzmanību piesaista pie sētas pieslēgtie ērmriteņi, un pamazām tiek iestaigāta taciņa, lai atvērtu šo māju pasākumiem un jaunām iniciatīvām.</p></li></ul></section><script src="index.js"></script></body></html>

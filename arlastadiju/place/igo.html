<!DOCTYPE html>
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8">
<title>"Igo. Akcents personībai" (Tikšanās ar Lastādiju)</title><meta charset="utf-8"></meta><title>Tikšanās ar Lastādiju</title><link rel="stylesheet" href="../..//map/leaflet.css"></link><link rel="stylesheet" href="../index.css"></link><link href="https://fonts.googleapis.com/css?family=Rubik:400,400i,500,700&amp;subset=cyrillic,latin-ext" rel="stylesheet"></link><script src="../../map/leaflet.js"></script></head><body class="story"><header><h1>"Igo. Akcents personībai"</h1></header><section class="map" id="mapelement"></section><aside data-coords="56.940723, 24.117702"><span id="index">14</span>
      
        Gluži necila vienstāvu mājiņa, kas apskauta no vienas puses ar
        Turgeņeva ielu un Spīķeru sienu un no otras puses ar mašīnu
        mudžošo Krasta ielu un mūsu mīļo Daugavu. Šeit atradusi savu
        stūrīti darbnīca Igo. Akcents Personībai. Kā izrādās un ar ko
        dizainere Gita lepojas, arī pagalma ēkās atrodas ne viena vien
        darbnīca, gan darba apģērbu šūšana, gan koka mēbeļu
        restauratori, gan šeit tiek ražota Antiseptika – Latvijā
        radīts koksnes aizsardzības līdzeklis. Šķiet, ka šajā vietā ir
        īpaša radošā enerģija. Ieejot Igo radītā zīmola darbnīcā, ir
        sajūta kā mājās. Šajās mājīgajās telpās var apskatīt viņa
        zīmētās grafikas, kas ir atrodamas gan uz svecēm, gan
        traukiem, var piemērīt īpaši latviskos lina apģērbus, palasīt
        Igo rakstītos dzejoļus vai paklausīties Igo radīto
        mūziku. Dizainerei var palūgt parādīt, kā viņa ar sietspiedi
        strādā un rada šos dizaina priekšmetus. Ieejot dziļāk telpā un
        paskatoties zem kājām, var ieraudzīt pavisam senu aku, kas
        atklājās remontējot šī telpas pēc iepriekšējiem
        saimniekiem. Izrādās, Latvijā pazīstamajam mūziķim Igo māksla
        vienmēr ir bijusi sirdī, un tagad šī iedvesma nākusi ārā - ir
        radīta unikāla dažādu dizaina priekšmetu sērija. Sākotnēji kā
        papildu suvenīri koncerta tūrēs, bet nu jau arī pieejami
        plašākai publikai. Citi tos pērk aiz patikas pret Igo mūziku,
        citi, jo novērtē skaisto grafisko mākslu. Apskatiet šo
        darbnīcu, ja vēlaties izbaudīt citu Maskavas priekšpilsētas
        garšu. Ļoti iespējams, šīs darbnīcas ir dzimšanas vieta jaunam
        radošajam kvartālam, kas lieliski papildinās apkārtni.
      
    </aside><script src="../place.js"></script></body></html>

<!DOCTYPE html>
<html xmlns="http://www.w3.org/1999/xhtml" class="story"><head><meta http-equiv="Content-Type" content="text/html; charset=utf-8">
<meta charset="utf-8"></meta><link rel="stylesheet" href="../../map/leaflet.css"></link><link rel="stylesheet" href="../../font.css"></link><link rel="stylesheet" href="../index.css"></link><script src="../../map/leaflet.js"></script><title>Rīgas Jēzus baznīca (Tikšanās ar Lastādiju)</title></head><body><header><h1>Tikšanās ar Lastādiju</h1><h2>
              veidoja
              <a href="https://www.facebook.com/FREERIGA/"><b>Free Riga</b></a>,
              <a href="http://t17.lv"><b>T17</b></a>
              un
              <b>LU antropoloģijas studenti</b></h2><h3><span id="index">10</span>.  Rīgas Jēzus baznīca</h3></header><section class="map" id="mapelement"></section><article data-coords="56.94162, 24.1235">Pretēji vispārpieņemtajiem kanoniem, Jēzus baznīcas centrālā ieeja tika būvēta nevis uz austrumiem, bet uz dienvidaustrumiem, lai būtu pretī tiem, kas nāca no pilsētas uz priekšpilsētu. Dievnama celtniecības vēstures pirmais nozīmīgākais gads ir 1638. Gandrīz 400 gadi ir pagājuši, pilsētas robežas ir mainījušās, bet dievnams te turpina stāvēt, nemainīgi piederot luteriskajai draudzei. Šī brīža baznīca ir ceturtā Jēzus baznīca šajā vietā, pārstāvot lielāko koka baznīcu Latvijā. Kāda baznīcā sastapta ļoti cienījama vecuma kundze apgalvo, ka “baznīca šeit bija un paliks mūžīgi”, lai arī kādi notikumi tai negājā un neies pāri. Pārliecība viņas balsī neliek apšaubīt viņas teikto, tieši šāds ticīgo spēks, šķiet, ir noturējis un turpina turēt šo dievnamu laika griežos. Baznīca ir iecienīta, baznīcēnu ir daudz. Svētdienas dievkalpojumus apmeklē ap 300 cilvēku, un tas vēl neesot nekas, uz Ziemassvētkiem baznīcā esot tik pilns, ka cilvēki kājās stāv. Apmeklētāji ir dažāda vecuma cilvēki, sākot ar zīdaiņiem, kas čalo baznīcas aizmugurē, un beidzot ar cienījama vecuma senioriem, te visi gaidīti.<nav><span class="prev"><span class="arrow">←</span><a href="organza.html">Lunchbox</a></span><span class="next"><a href="banuzis.html">Antikvaribārs “Bānūzis”</a><span class="arrow">→</span></span></nav></article><script src="../stasts.js"></script></body></html>

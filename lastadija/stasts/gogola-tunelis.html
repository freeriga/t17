<!DOCTYPE html>
<html xmlns="http://www.w3.org/1999/xhtml" class="story"><head><meta http-equiv="Content-Type" content="text/html; charset=utf-8">
<meta charset="utf-8"></meta><link rel="stylesheet" href="../../map/leaflet.css"></link><link rel="stylesheet" href="../../font.css"></link><link rel="stylesheet" href="../index.css"></link><script src="../../map/leaflet.js"></script><title>Pazemes gājēju tunelis zem Gogoļa ielas (Tikšanās ar Lastādiju)</title><meta property="og:url" content="https://t17.lv/lastadija/stasts/gogola-tunelis.html"></meta></head><body><header><h1><a href="..">◂ Tikšanās ar Lastādiju</a></h1></header><article data-coords="56.945419, 24.119448"><h3><span id="index">7</span>.  Pazemes gājēju tunelis zem Gogoļa ielas</h3><section class="map" id="mapelement"></section><p class="snippet">Vieta, kurai ik dienas cauri izskrien simtiem cilvēku, acis pat nepaceļot. Taču, ja uz mirkli apstājas un paraugās apkārt, var ieraudzīt “visas Latvijas sabiedrības krāsas”, sākot ar steigas pārņemtiem studentiem un beidzot ar ielu muzikantiem un pensionāriem, kas tirgo pašu adītas vilnas zeķes. Tunelis lielākajai daļai cilvēku nodrošina ērtāku un drošāku pārvietošanos, bet dažiem tā ir vieta, kur nopelnīt trūkstošo centu maizītei vai patverties no sliktiem laika apstākļiem.</p>Kad laukā ir auksts, cilvēku ir mazāk un esošie vairāk steidzas garām. Ir cilvēki, kam gājēju tunelis zem Gogoļa ielas ir darba un cerību vieta. Kaprona zeķbikšu un zeķu, adītu zeķu, cimdu un šaļļu, kā arī tamborētu pašdarinājumu tirgotāji uzturas šeit pastāvīgi (pat par spīti policijas darbinieku neatlaidīgajiem mēģinājumiem viņus no šīs vietas padzīt). Tuvojoties salam, sievietes pensijas vecumā, kuras nestrādā vai nu invaliditātes vai nesekmīgu darba meklējumu dēļ, šeit cenšas pavadīt, cik vien laika spēj, lai sapelnītu uz priekšu. Katrai no viņām ir sava vieta tunelī, blakus balstiem. Šīs vietas netiek savā starpā mainītas, un, ja ieņem svešu vietu, rodas konflikti. Kā atzina divas no sievietēm, vietai, kur stāv, ir nozīme - visvairāk veicoties tām, kas stāv kādā no tuneļa galiem. Mazbērni un ģimenes ir lielākie prieki viņu dzīvēs, un jūtamas ilgas pēc tuvākajiem. Lielākoties šī distance ir piespiedu kārtā, jo līdzekļi ir pārāk ierobežoti, lai ģimeni un radiniekus apciemotu tik bieži, cik gribētos.<nav><span class="prev"><span class="arrow">←</span><a href="gaizins.html">Sarkanā Krusta sociālais centrs “Gaiziņš”</a></span><span class="next"><a href="organza.html">SIA "Organza" audumu veikals</a><span class="arrow">→</span></span></nav></article><script src="../stasts.js"></script></body></html>

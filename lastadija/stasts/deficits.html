<!DOCTYPE html>
<html xmlns="http://www.w3.org/1999/xhtml" class="story"><head><meta http-equiv="Content-Type" content="text/html; charset=utf-8">
<meta charset="utf-8"></meta><link rel="stylesheet" href="../../map/leaflet.css"></link><link rel="stylesheet" href="../../font.css"></link><link rel="stylesheet" href="../index.css"></link><script src="../../map/leaflet.js"></script><title>"Deficīts" (Tikšanās ar Lastādiju)</title><meta property="og:url" content="https://t17.lv/lastadija/stasts/deficits.html"></meta></head><body><header><h1><a href="..">◂ Tikšanās ar Lastādiju</a></h1></header><article data-coords="56.942117, 24.119644"><h3><span id="index">2</span>.  "Deficīts"</h3><section class="map" id="mapelement"></section><p class="snippet">
      Pazudušo mīļlietiņu “Nārnijas skapis”, kur saplūst padomju pasaules mantojums un maģiski vecmāmiņu, kolekcionāru un, jo īpaši, kaķumīļu dārgumi. Kur vēl Rīgā vienuviet atrast mazu kurpīšu un porcelāna leļļu kolekciju, antīku preču maiņas punktu, pašataisītas rotaslietas, mugursomas ar kaķu sejām un romantisku gleznu reprodukcijas kaķu veidolā?
    </p>Atverot “Deficīta” durvis, tevi sagaida sludinājumu siena ar asprātīgiem izteicieniem krievu valodā, kas rada smaidu ikviena ienācēja sejā. Katrs var noplēst lapiņu, lai sev atgādinātu par vienkāršajiem dzīves prieciņiem. “Deficīts” ir unikāla vieta, kur var atrast jebko, sākot no kolekcionāru veidotām porcelāna leļļu kolekcijām līdz kaķu mugursomām un hand made rotaslietām. Īpašniece sapņo par pārmaiņām Maskavas ielas rajonā, atceroties laikus, kad Rūpniecības preču tirgus bija dzīvīgāks un arī veikalā viesu bija vairāk. “Deficīta” īpašniece uzskata, ka rajonam ir milzīgs potenciāls, kurš netiekot novērtēts sliktās reprezentācijas dēļ. Īpašnieces pieķeršanās veikalam ir daudz spēcīgāka par biznesa domāšanu. Unikālais retro veikaliņa vispusīgais piedāvājums ir radījis vairāk muzeja, nevis veikaliņa sajūtu. Piedāvājot visu, netiek piedāvāts nekas. Te pat pastāv maiņas tirgus princips - ir iespējams apamainīt savas retro, padomju laiku mantas pret citu atstātām. “Tā ir visa mana dzīve, mans hobijs! Lai gan naudu ar šo nenopelnīsi, man prieks redzēt smaidu cilvēku sejās, piedāvāt unikālas preces! Šis veikals patīk ikvienam, varbūt, izņemot tos Stockmann cilvēkus” smejas īpašniece.<nav><span class="prev"><span class="arrow">←</span><a href=".html">Free Riga Puškina ielā (P11)</a></span><span class="next"><a href="abrenes.html">Abrenes ielas pieturvieta</a><span class="arrow">→</span></span></nav></article><script src="../stasts.js"></script></body></html>

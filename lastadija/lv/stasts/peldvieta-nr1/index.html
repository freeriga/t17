<!DOCTYPE html>
<html xmlns="http://www.w3.org/1999/xhtml" class="story"><head><meta http-equiv="Content-Type" content="text/html; charset=utf-8">
<meta charset="utf-8"></meta><link rel="stylesheet" href="../../../map/leaflet.css"></link><link rel="stylesheet" href="../../../font.css"></link><link rel="stylesheet" href="../../../index.css"></link><script src="../../../map/leaflet.js"></script><title>Peldvieta Nr 1 (Tikšanās ar Lastādiju)
          </title><meta property="og:url" content="https://t17.lv/lastadija/lv/stasts/peldvieta-nr1/"></meta><meta property="og:type" content="place"></meta><meta property="fb:app_id" content="716860265144744"></meta><meta property="og:locale" content="lv_LV"></meta><meta property="og:title" content="Peldvieta Nr 1"></meta><meta property="og:description" content='Šai vietai nav adreses, bet to var atpazīt pēc zīmes, ko ar draugiem tulkojam "Uzmanību, šeit var iekrist ūdenī". Karstās vasaras dienās strādājot pavisam netālu nelielā birojā, nereti esam sekojuši zīmes vilinājumam un šo varbūt ne-vietu izvēlējušies par savu Rīgas centra peld-vietu.'></meta><meta property="og:image" content="https://t17.lv/lastadija/lv/stasts/peldvieta-nr1/banner.png"></meta><meta property="og:image:width" content="1200"></meta><meta property="og:image:height" content="630"></meta><meta property="place:location:latitude" content="56.941922"></meta><meta property="place:location:longitude" content="24.113468"></meta></head><body><script>
            window.fbAsyncInit = function() {
              FB.init({
                appId      : '716860265144744',
                xfbml      : true,
                version    : 'v2.8'
              });
              FB.AppEvents.logPageView();
              var params = {};
              params[FB.AppEvents.ParameterNames.CONTENT_ID] = "peldvieta-nr1";
              FB.AppEvents.logEvent("View place", null, params);
            };
          
            (function(d, s, id){
               var js, fjs = d.getElementsByTagName(s)[0];
               if (d.getElementById(id)) {return;}
               js = d.createElement(s); js.id = id;
               js.src = "//connect.facebook.net/lv_LV/sdk.js";
               fjs.parentNode.insertBefore(js, fjs);
             }(document, 'script', 'facebook-jssdk'));
          </script><header><h1><a href="../..">◂ Tikšanās ar Lastādiju</a></h1></header><article data-coords="56.941922, 24.113468"><h3><span id="index">28</span>.  Peldvieta Nr 1</h3><section class="map" id="mapelement"></section><p class="snippet">Šai vietai nav adreses, bet to var atpazīt pēc zīmes, ko ar draugiem tulkojam "Uzmanību, šeit var iekrist ūdenī". Karstās vasaras dienās strādājot pavisam netālu nelielā birojā, nereti esam sekojuši zīmes vilinājumam un šo varbūt ne-vietu izvēlējušies par savu Rīgas centra peld-vietu.</p>Peldvieta ir pavisam netīši aprīkota ar gandrīz izcilu infrastruktūru. Tā ir viegli pieejama, bet tai pat laikā no pārējās krastmalas promenādes noslēgta kabata. Vienā stūrī atrodama ērta vieta, kur pārģērbties, un lietus gadījumā mantas nolikt zem tilta. Ūdenī mesties var, lecot no paaustinājuma, savukārt mierīgākas peldes meklētāji var upē iemērcēties, nokāpjot pa kāpnēm.
    
Iespējams, lielākais peldvietas bonuss ir skats uz pilsētu, īpaši agros rītos vai naksnīgas peldes laikā. Šī ir lieliska peldvieta randiņam, ja pāris ir pietiekami atbrīvoti un meklē neparastu pieredzi. Vienīgā ekstra, ko vēl varētu vēlēties, ir duša, bet tādā gadījumā, lai iederētos peldvietas kanonā, tai droši vien vajadzētu būt auto mazgāšanas šļūtenei vai kam tamlīdzīgam.
    
Interesanta parādība/īpašība ir arī kanāla bipolārā daba - lai arī mūsu pieredzē ūdens pārsvarā plūst no Daugavas kanālā un tālāk tirgus virzienā, reizēm vēja un laikapstākļu dēļ peldvieta kļūst par Vecrīgas un "Rīgas vēsturiskā centra" atraugu. Tad ūdens virsma ir noklāta ar putām un visdažādākajām drazām, kuras tiek izskalotas no kanāla. Šādas atrugas gadījumā var paiet nedaudz prom no kanāla iztekas.
    
Tās pāris reizes, kad, svelmes mudināts, esmu centies iepazīstināt peldvietu ar jauniem cilvēkiem ar, izrādās, nedaudz augstākiem higiēnas standartiem, izmantoju frāzi: "Gangā taču cilvēki arī peldas".
Peldēties ir forši, vajag peldēties.<nav><span class="prev"><span class="arrow">←</span> <a href="../veca-veikals">Veča veikals</a></span><span class="next"><a href="../sojas-veikals">Sojas veikals</a> <span class="arrow">→</span></span></nav><div class="fb-like" data-layout="button_count" data-action="like" data-size="large" data-show-faces="true" data-share="true"></div></article><script src="../../../stasts.js"></script></body></html>

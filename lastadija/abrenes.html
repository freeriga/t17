<!DOCTYPE html>
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8">
<meta charset="utf-8"></meta><link rel="stylesheet" href="../map/leaflet.css"></link><link rel="stylesheet" href="../font.css"></link><link rel="stylesheet" href="index.css"></link><script src="../map/leaflet.js"></script><title>Abrenes ielas pieturvieta (Tikšanās ar Lastādiju)</title></head><body class="story"><header><h1>Abrenes ielas pieturvieta</h1><h2><a href="./" style="font-weight: 500">Tikšanās ar Lastādiju</a></h2></header><section class="map" id="mapelement"></section><aside data-coords="56.945681, 24.131111"><span id="index">3</span>Šķietami nebeidzamas autobusu rindas, cilvēku un transportu nepārtraukta plūsma, šoferīši, kuri dodas atputā, velkot dūmu no cigaretes vai raitā solī steidz atpakaļ pie stūres, lērums dažādu un krāšņu pašažieru, kas iekāpj vai izkāpj – šāda ainava paveras Abrenes ielas autobusu galapunktā. Par spīti spraigajai burzmai, šī vieta atstāj vientulīgu iespaidu. Pat ja visus cilvēkus šī telpa vieno kā pieturas punkts, sākums vai noslēgums ikdienas ceļā, katrs šeit ir pats par sevi. Pietura ir plaša un cilvēki labprāt izmanto telpu, lai noslēgtos un ieturētu distanci cits no cita. Šī vieta ir kā pauze cilvēka ikdienas dinamikā, kā starpposms starp nokļūšanu no viena punkta uz nākamo.
        
      Tieši vecāka gadu gājuma Centrāltirgus apmeklētāji ir iecienījuši Abrenes ielas galapunktu kā stratēģiski izdevīgu pieturu, ar kuru iespējams izvairīties no bariem, kas stumdās pieturā pie tirgus. Iekāpjot pieturu pirms galapunkta un braucot līdz Abrenes ielai, ir iespēja garantēt, ka mājupceļā nebūs jāstāv kājās ar iepirkumu maisiņiem. Savukārt jaunieši izbauda, ka Abrenes ielas galapunktā ir pietiekami plaši, lai varētu izvēlēties savu stūrīti nost no citiem cilvēkiem, kur justies netraucēti. Tajā pašā laikā laužu plūsma ļauj justies drošāk nekā vientuļākās pieturās.

      Šī vieta ir kā radīta introvertiem cilvēkiem – vari droši nodoties pārdomām par dzīvi, citi netraucēs un nav nepieciešams justies slikti par to, ka neiesaisties sarunās, jo neviens cits arī nevēlas iesaistīties.
                
                Nākamā vieta: <a href="gaizins.html">Sarkanā Krusta sociālais centrs “Gaiziņš”</a></aside><script src="place.js"></script></body></html>
